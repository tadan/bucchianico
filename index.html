<!DOCTYPE html> 
   <body>
    <h1>
        Bucchianico.net
    </h1>
    <p>L’associazione Bucchianico.net è stata parte delle attività culturali e sociali della città di Bucchianico per più di 10 anni. Nata inizialmente come un semplice “forum” nell’Aprile 2001, quando un gruppo di ragazzi di Bucchianico decisero di scoprire le potenzialità della rete attraverso il sito Internet http://bucchianico.net. 

            Dopo il forum, un nuovo sito, un blog e diverse attività il gruppo di ragazzi decise di trasformare il progetto in una reale associazione no-profit, era il 2007. L’obiettivo era quello di promuovere la città di Bucchianico come destinazione turistica e culturale esclusivamente attraverso Internet. 

            La Festa dei Banderesi e la presenza della Chiesa dedicata a San Camillo de Lellis, concittadino di Bucchianico, sono stati i due principali temi curati dall’Associazione. Inoltre mostre e concorsi fotografici, streaming online degli eventi principali, attività culturali, campagne promozionali sui principali social media e un vasto archivio di foto e video tutti dedicati al piccolo centro Abruzzese. 
            
            Nel 2015 l’Associazione ha smesso di operare per mancanza di persone che si mettessero in gioco per il bene del paese, per la sua crescita culturale e sociale. Molti ragazzi che erano parte di questo gruppo hanno lasciato Bucchianico, la regione e come nel mio caso, l’Italia. 
            
            Non eravamo quelli che sapevamo usare il computer ma piuttosto coloro che hanno promosso l’Internet come valido strumento per la crescita culturale e sociale di un piccolo paese come Bucchianico. Ne è valsa la pena fin quando la rete ha per davvero cambiato la vita di tutti, anche delle persone che non ci credevano. 
            </p>
</body>